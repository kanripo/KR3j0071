# -*- mode: mandoku-view -*-
#+TITLE: 藝林彙考
#+DATE: 2019-03-29 21:33:31.327888
#+PROPERTY: ID KR3j0071
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 36
<pb:KR3j0071_WYG_036-1a>¶
　　欽定四庫全書¶
¶
　　藝林彚考稱號篇卷九¶
¶
　　蓬萊知縣沈自南撰¶
¶
　　巫優類¶
¶
　　丹鉛録女樂之興本由巫覡周禮所謂以神仕者在男¶
曰巫在女曰覡巫咸在上古已有之汲冡周書所謂神¶
巫用國觀楚辭九歌所言巫以歌舞悦神其衣被情態¶
與今倡優何異書曰敢有恒舞于宫酣歌于室時謂巫¶
<pb:KR3j0071_WYG_036-1b>¶
風巫山神女之事流傳至今蓋有以也晉夏統𫝊女巫¶
章丹陳珠二人並有國色裝服雅麗歌舞輕徊其惑人¶
又豈下於陽阿北里哉(今按史封襌書伊陟賛巫咸巫之興自此始)¶
¶
　　丹鉛録吕覽楚之衰也作為巫音注女曰巫楚辭九歌¶
巫以事神其女妓之始乎漢曰總章曰黄門倡然齊人¶
歸魯而孔子行秦穆遺戎而由余去又不始於楚矣漢¶
郊祀志祭郊畤宗廟用偽飾女伎今之裝旦也其䙝神¶
甚矣¶
¶
<pb:KR3j0071_WYG_036-2a>¶
　　秇林伐山巫覡號曰珤眊見本草不知其解　覡音隙¶
今滇中巫人曰朶覡(按古今注程雅問拾櫨木一名無患者昔有神巫名曰寳耗能符勅¶
百鬼得鬼則以此為棒殺之世人相傳以此木為衆鬼所畏競取為器以卻壓邪鬼故曰無患也)¶
¶
　　丹鉛録元結集諧臣顐官顐當作諢即撮科打諢也¶
¶
　　留青日札今人看街坊雜戲塲曰社夥葢南宋遺風也¶
宋之百戲皆以社名如雜劇曰緋綠社蹴毬曰齊雲社¶
唱賺曰遏雲社行院曰翠錦社撮弄曰雲機社之類詳¶
見武林舊事夥者方言凡物盛而多也或作社火言如¶
<pb:KR3j0071_WYG_036-2b>¶
火然一烘(音哄)即過也宋之皷板曰衙前一火和顧二火¶
又逐賊被傷全火見宋乾徳詔中¶
¶
　　丹鉛録教坊家有部有色部有部頭色有色長元周伯¶
清訛呼部頭為務頭可笑也部如法部胡部之類色如¶
雜劇色觱篥部舞旋部㕘軍色之類諸色以雜劇色為¶
首雜劇用四人或五人末泥色主張引戲分付副浄色¶
發喬副末色打諢又或添一人裝孤老其吹曲破斷送¶
者謂之把色見宋人灌園古杭夢遊録¶
¶
<pb:KR3j0071_WYG_036-3a>¶
　　雲麓漫抄近日優人作雜班似雜劇而簡略金人官制¶
有文班武班若毉卜倡優謂之雜班每宴集伶人進曰¶
雜班上故流傳作此¶
¶
　　楊公筆録俳優弄參軍段安節云始自後漢館陶令石¶
耽有贓犯孝和帝惜其才免罪每宴樂即令白衣夾衫¶
命優伶戲弄辱之經年乃放後為參軍掾唐開元中有¶
李仙鶴善此戲明年特授韶州同正參軍¶
¶
　　復齋漫録薛能贈吳姬詩樓臺重叠滿天雲殷殷鳴鼉¶
<pb:KR3j0071_WYG_036-3b>¶
世上聞此日楊花初似雪女兒絲管弄參軍本朝張景¶
景徳三年以交通曹人趙諌升為房州參軍景為屋壁¶
記略曰近制州縣參軍無員數無職守悉以曠官敗事¶
違戾政教者為之凡朔望饗宴使與焉若處人一見之¶
必指曰參軍也嘗為其罪矣至於倡優為戲亦假而為¶
之以資玩戲况真為者乎宜為人之輕視又將狎而侮¶
之大畧如此予按樂府雜録戲弄參軍始自漢館陶令¶
石耽有贓犯和帝惜其才免罪每宴樂令衣白夾衫命¶
<pb:KR3j0071_WYG_036-4a>¶
優伶戲弄辱之經年乃放後為參軍自漢已然矣不始¶
於唐世也又五代王建時王宗侃謫受維州司户參軍¶
曰要我頭時斷去誰能作此措大官俳優弄為參軍¶
¶
　　戲瑕肅宗讌於宫中女優弄假戲有緑衣秉簡為參軍¶
者天寳末蕃將阿布恩伏法其妻配掖庭因𨽻樂工令¶
為參軍之戲公主諌以為不可遂罷戲而免阿布恩之¶
妻此因話録所載甚詳故唐人薛能有詩此日楊花飛¶
似雪女兒絃管弄參軍可證女優裝束矣乃陶宗義撰¶
<pb:KR3j0071_WYG_036-4b>¶
輟耕録直以參軍為後世副浄據云開元中黄幡綽張¶
野狐善弄參軍然則戲中孤酸皆可名參軍也豈必副¶
浄為之哉按弄參軍者漢和帝免館陶令石耽罪每讌¶
樂令衣白夾衫命優伶戲弄辱之終年乃放後為參軍¶
戲所由始矣¶
¶
　　楊公筆録傀儡子葢始於周穆王時工人偃師之作段¶
安節乃云起於漢髙平城被圍陳平秘計¶
¶
　　涪翁雜説傀儡戲木偶人也或曰當書魁礨葢象古之¶
<pb:KR3j0071_WYG_036-5a>¶
魁礨之士彷彿其言行也¶
¶
　　說原傀儡子起漢祖平城之圍陳平知冒頓妻閼氏妬¶
忌造木偶人運機闗舞埤間閼氏見之慮冒頓納之遂¶
退軍後人番為戲具吞劍走索伎倆之竒者也俗名傀¶
儡為郭禿葢當時有姓郭而病禿者滑稽調戲故後人¶
為其象以呼為郭禿爾¶
¶
　　侯鯖録唐梨園子弟以置院近於禁院之梨園也女妓¶
人宜春院謂之内人亦曰前頭人謂在上前也骨肉居¶
<pb:KR3j0071_WYG_036-5b>¶
教坊謂之内人家有請俸其得幸者謂之十家故鄭嵎¶
津陽門詩云十家三國争光輝是也家雖多亦以十家¶
呼之三國謂秦韓虢國楊氏三大夫人也¶
¶
　　演繁露開元二年𤣥宗以太常禮樂之司不應典優倡¶
雜樂乃更置左右教坊以教俗樂命左右驍衛將軍范¶
及為之使又選樂工數百人自教法曲於梨園謂之皇¶
帝棃園弟子至今謂優女為弟子命伶魁為樂營將者¶
此其始也¶
¶
<pb:KR3j0071_WYG_036-6a>¶
　　胡氏筆叢優伶戲文自優孟抵掌孫叔實始濫觴漢宦¶
者𫝊脂粉侍中亦後世裝旦之漸也魏陳思傅粉墨堆¶
髻胡舞誦俳優小説雖假以逞其豪俊爽邁之氣然當¶
時優家者流裝束可概見而後世所謂副浄等色有自¶
來矣唐浄制如霓裳等舞度數至多而名號裝東不可¶
深考樂府雜録開元中黄幡綽張野狐善弄參軍參軍¶
即後世副浄也(見輟耕録)范傅康上官唐卿吕敬遷三人弄¶
假婦人假婦人即後世裝且也至後唐莊宗自𫝊粉墨¶
<pb:KR3j0071_WYG_036-6b>¶
稱李天下大率與近世同特所搬演多是雜劇短套非¶
必如近日戲文也(觀安節樂府雜録稱假婦人則知唐時無旦名也)¶
¶
　　秕言樂府雜録云范傅康上官唐卿吕敬僊等三人弄¶
假婦人今梨園中所謂旦者也又云引歌舞有郭郎者¶
髪正禿善優笑閭里呼為郭郎凡戲場必在俳兒之首¶
今梨園開場末也¶
¶
　　名義考今角戲有生旦丑浄之名常求其義而不得偶¶
思樂記及優侏儒獶雜子女注謂俳優雜戲如獼猴之¶
<pb:KR3j0071_WYG_036-7a>¶
狀乃知生狌也猩猩也山海經猩猩人面豕身聲似小¶
兒啼旦狚也猵狚也莊子猨猵狚以為雌浄狰也廣韻¶
似豹一角五尾又云似狐有翼丑狃也廣韻犬性驕又¶
狐狸等獸跡謂俳優之人如四獸也所謂獶雜子女也¶
末猶末厥之末外猶員外之外(獶音撓獼音迷猩音生猵音篇狚音旦狰音静)¶
胡氏筆叢凡𫝊竒以戲文為稱也無往而非戲也故其¶
事欲謬悠而亡根也其名欲顛倒而亡實也反是而求¶
其當焉非戲也故曲欲熟而命以生也婦宜夜而命以¶
<pb:KR3j0071_WYG_036-7b>¶
旦也開場始事而命以末也塗汚不潔而命以浄也凡¶
此咸以顛倒其名也中郎之耳順而壻卓也相國之絶¶
交而娶崔也荆釵之詭而夫也香囊之幻而弟也凡此¶
咸以謬悠其事也繇勝國而迄國初一轍近為𫝊竒者¶
若良史焉古意㣲矣(古無外與丑葢丑即副浄外即副末也)¶
¶
　　胡氏筆叢今優伶輩呼子弟大率八人為朋生旦浄丑¶
副亦如之(外即副末丑即副浄)元院本止五人故有五花之目一¶
曰副浄即古之參軍也一曰副末又名蒼鶻蒼鶻可擊¶
<pb:KR3j0071_WYG_036-8a>¶
羣鳥猶副末可打副浄一曰末泥一曰孤裝見陶氏輟¶
耕録而無所謂生旦者葢院本與雜劇不同也元時雜¶
劇且有數色所謂裝旦即今正旦也小旦即今副旦也¶
以墨㸃破其面謂之花旦今惟浄丑為之而元時名妓¶
咸以此取稱(如荆堅堅孔十金顧山山天然秀珠簾秀李嬌兒類)又妓李嬌兒為¶
温柔旦張奔兒為風流旦葢勝國雜劇裝旦多婦人為¶
之也(元花旦必與今浄丑逈别故妓人多為之末泥孤裝未知類今何色當續考之)¶
¶
　　胡氏筆叢宋世雜劇名號惟武林舊事足徴每一甲有¶
<pb:KR3j0071_WYG_036-8b>¶
八人者有五人者八人者有戲頭有引戲有次浄有副¶
末有裝旦五人者第有前四色而無裝旦葢旦之色目¶
自宋已有之而未盛至元雜劇多用妓樂而變態紛紛¶
矣以今億之所謂戲頭即生也引戲即末也副末即外¶
也副浄裝旦即與今浄旦同葢雜劇即𫝊竒具體但短¶
局未舒耳元院本無生旦者院本僅供調笑如唐弄參¶
軍之類與歌曲無大相闗也¶
¶
　　胡氏筆叢樂府雜録云蘇中郎後周士人蘇葩嗜酒落¶
<pb:KR3j0071_WYG_036-9a>¶
魄自號中郎每有歌場輒入獨舞今為戲者著緋戴帽¶
面正赤葢狀其醉也又有踏揺娘羊頭渾脱九頭獅子¶
弄白馬益錢以至尋撞跳丸吐火吞刀旋槃筋斗悉屬¶
此部又教坊記云踏揺娘者北齊有人姓蘇䶌鼻實不¶
仕而自號為郎中嗜飲酗酒每醉輒毆其妻妻衘悲訴¶
於鄰里時人弄之丈夫著婦人衣徐步入場行歌每一¶
疊旁人齊聲和之云踏揺和來踏揺娘苦和來以其且¶
步且歌故謂之踏揺以其稱寃故言苦及其夫至則作¶
<pb:KR3j0071_WYG_036-9b>¶
歐鬬之狀以為笑樂今則婦人為之按此二事絶類豈¶
本一事耶然雜録又有踏揺娘等不可深曉觀此唐世¶
所謂優伶雜劇裝服節套大畧可見宋之雜劇葢已若¶
斯元院本但有詞無曲故詞第屬之歌人此類以供戲¶
弄而已至元人曲詞大興凡諸雜劇皆名曲寓焉而教¶
坊名妓亦多習之清歌妙舞悉𨽻是中唐宋諸詞殆於¶
盡廢又一變而贍縟遂為南之戲文而唐宋所謂雜劇¶
至元而流為院本今教坊尚遺習僅足一笑云¶
¶
<pb:KR3j0071_WYG_036-10a>¶
　　胡氏筆叢楊用修云漢郊祀志優人為假飾妓女葢後¶
世裝旦之始也然未必如後世雜劇戲文之為縁其郊¶
祀皆奏樂章未有歌曲耳¶
¶
　　胡氏筆叢元雜劇中末即今戲文中生也考鄭徳輝倩¶
女闗漢卿竇娥皆以末為生此外又有中末葢即今之¶
外耳然則青樓集所稱末泥即生無疑今西廂記以張¶
珙為生當是國初所改或元末琵琶等南戲出而易此¶
名觀闗氏所撰諸雜劇緋衣夢等悉不立生名他可例¶
<pb:KR3j0071_WYG_036-10b>¶
矣青樓集又有駕頭恐即引戲之稱俟考¶
¶
　　猥談生浄旦末等名有謂反其事而稱又或託之唐莊¶
宗皆謬云也此本金元闤闠談吐所謂鶻伶聲𠻳今所¶
謂市語也生即男子旦曰裝旦色浄曰浄兒末曰末尼¶
孤乃官人即其土音何義理之有太和譜略言之詞曲¶
中用土語何限亦有聚為書者一覽可知¶
¶
　　代醉編唐人有小詞門外猧兒吠知是蕭郎至剗襪下¶
香階寃家今夜醉扶得入羅幃不肯脱羅衣醉則從他¶
<pb:KR3j0071_WYG_036-11a>¶
醉猶勝獨睡時今人男女有情者必稱寃家至於因縁¶
則每稱惡因縁陶學士郵亭詞是也寃家字意其來亦¶
久如闗雎詩&KR0444;窕淑女君子好仇𫝊曰怨偶曰仇君子¶
好匹而借怨偶為義意可見已筆之以發一笑¶
¶
　　葦航紀談作詞者流多用寃家為事初未知何等語亦¶
不知所出後因閲煙花説有云寃家之説有六情深意¶
濃彼此牽繫寧有死耳不懷異心此所謂寃家者一也¶
兩情相繫阻隔萬端心想魂飛寢食俱廢此所謂寃家¶
<pb:KR3j0071_WYG_036-11b>¶
者二也長亭短亭兩岐分袂黯然銷魂悲泣良苦此所¶
謂寃家者三也山遥水逺魚雁無憑夢寐相思柔腸寸¶
斷此所謂寃家者四也憐新棄舊辜恩負義恨切惆悵¶
怨深刻骨此所謂寃家者五也一生一死觸景悲傷抱¶
恨成疾迨與俱逝此所謂寃家者六也語雖鄙俚亦余¶
所樂聞耳¶
¶
　　疑耀今世諢語宿娼客曰孤老世多不解其語余閲要¶
雅游壻曰婟嫪婟胡故切嫪力到切皆戀惜意因憶史¶
<pb:KR3j0071_WYG_036-12a>¶
記秦始皇母后所幸曰嫪毐者正義云嫪躬到反毐酷¶
改反索隠云嫪姓毐名漢書注嫪氏出邯鄲王邵云賈¶
侍中説秦始皇母與嫪毐滛坐誅故世人罵滛曰嫪毐¶
廣韻亦云毐者無行之稱也則非名矣今之呼游壻為¶
婟嫪也其起於毐耶是嫪毐非姓名而索隠及漢書似¶
誤矣¶
¶
　　名義考吕不韋𫝊乃求大陰人嫪毐以其陰闗桐輪而¶
行以啗太后拔其鬚眉為宦者相𫝊皆曰嫪毐説文釋¶
<pb:KR3j0071_WYG_036-12b>¶
毐引嫪毐索隠謂士罵滛曰嫪每皆非也嫪婟也毐士¶
無行也嫪毐二字本不相承嫪當作摎從手廣韻摎居¶
尤切姓也即索隠亦以為姓孔叢子子順謂魏王曰今¶
秦四境之内執政以下固曰與嫪氏乎與吕氏乎可見¶
葢大陰人姓摎無行故曰摎毐猶朱邑𫝊稱魏倩也有¶
謂為劉伯莊者摎與劉同音誤作劉也(嫪音澇毐音藹摎音劉)¶
名義考俗謂娼曰表子私倡者曰夃老表對裏之稱表¶
子猶言外婦夃秦以市買多得為夃葢負販之徒夃老¶
<pb:KR3j0071_WYG_036-13a>¶
猶言客人(夃音孤)¶
¶
　　名義考方言謂賊為䖍䖍婆猶賊婆也營妓古以待軍¶
之無妻者營婦猶軍婦也&KR0992;不正也&KR0992;拉俗謂一拉&KR0992;¶
&KR0992;拉姑猶不正之婦也(&KR0992;音歪)¶
¶
　　老學菴筆記唐以來謂妓曰酒糾葢謂録事也相臺之¶
東有録事巷𫝊以為朱梁時名妓崔小紅所居¶
¶
　　輟耕録今以妓為官奴即官婢也周禮天官酒人奚三¶
百人注今之侍史官婢¶
¶
<pb:KR3j0071_WYG_036-13b>¶
　　鑑戒録蜀人皆呼營妓為女校書故胡曾有詩贈薛濤¶
云萬里橋邊薛校書枇杷花下閉門居掃眉才子知多¶
少管領春風總不如　按&KR0303;氏謂濤以武元衡奏授校¶
書此無稽語也¶
¶
　　留青日札私科子雞雉所乳曰窠即科也晏子春秋殺¶
科雉者不出三月葢言官妓出科私娼不出科如乳雞¶
也又老妓名鴇子一作䳰䳈似大鴈無後趾虎文性羣¶
居如鴈自然有行列連蹄不樹止俗呼獨豹老妓性行¶
<pb:KR3j0071_WYG_036-14a>¶
似之¶
¶
　　詢芻録古優女曰娼後稱娼之老婦曰保考之鯧魚為¶
衆魚所滛鴇鳥為衆鳥所滛相傳老娼為鴇意出於此¶
龜因娼而得名也即蛇與龜交而雄龜畏避之故曰龜¶
青箱雜記春秋左氏傳稱三叛人以土地出求食而已¶
賤而書名葢甚之則以其無亷恥之至也故今倡家謂¶
之求食葢本乎此¶
¶
　　嘉話録隋末有河間人皻鼻酗酒自號郎中每醉必歐¶
<pb:KR3j0071_WYG_036-14b>¶
擊其妻妻美而善歌每為悲怨之聲輒揺頓其身好事¶
者乃為假面以寫其狀呼為踏揺娘今謂之談娘¶
¶
　　核則蘇五奴妻善歌舞有姿色能弄踏揺娘有邀迓者¶
五奴輒隨之前人欲其速醉多勸其酒五奴曰但多與¶
我錢雖吃䭔子亦醉不須酒也今呼鬻妻者為五奴自¶
蘇始¶
¶
　　五雜組左傳既定爾婁豬盍歸吾艾豭艾豭者牽牡豕¶
以行滛者也方言云燕朝鮮之間謂之豭闗東謂之&KR0510;¶
<pb:KR3j0071_WYG_036-15a>¶
詩一發五豭是也故以男子之滛於他室者名之秦始¶
皇㑹稽碑作寄豭今人以妻之外滛者目其夫為烏龜¶
葢龜不能交而縱牝者與蛇交也𨽻於官者為樂戸又¶
為水戸國初之制緑其巾以示辱葢古赭衣之意而今¶
無矣然里閈尚以緑頭巾相戲也¶
¶
　　七修類藁吳人稱人妻有滛汚者為緑頭巾今樂人朝¶
制以碧緑之巾裹頭意人言擬之此也原唐史李封為¶
延陵令吏人有罪不加杖罰但令裹碧緑巾以辱之隨¶
<pb:KR3j0071_WYG_036-15b>¶
所犯之重輕以定日數吳人遂以著此服為恥今吳人¶
罵人妻有滛行者曰緑頭巾及樂人朝制以碧緑之巾¶
裹頭皆此意從來但又思當時李封何必欲用緑巾及¶
見春秋時有貨妻女求食者謂之娼夫以緑巾裹頭以¶
别貴賤然後知其來已逺李封亦因是以辱之今則加¶
於樂人耳¶
¶
　　丹鉛類北齊許散愁自少不登孌童之牀不入季女之¶
室水經注孌童丱女弱年崽子崽音宰選詩肆呈&KR0444;窕¶
<pb:KR3j0071_WYG_036-16a>¶
容路曜便娟子皆指孌童之屬也阮籍詩昔日繁華子¶
安陵與龍陽¶
¶
　　名義考歌童俗謂之小幼柔曼溢於女徳或謂能侑飲¶
為小侑不知幼之名有自來即漢所謂孺也髙之籍孺¶
恵之閎孺皆以婉媚與上起卧籍閎其名孺則幼小而¶
可親慕也三風頑童亦是此輩¶
¶
¶
<pb:KR3j0071_WYG_036-16b>¶
¶
¶
¶
¶
¶
¶
¶
　　藝林彚考稱號篇卷九¶
¶
