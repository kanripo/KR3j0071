# -*- mode: mandoku-view -*-
#+TITLE: 藝林彙考
#+DATE: 2019-03-29 21:33:31.544200
#+PROPERTY: ID KR3j0071
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 14
<pb:KR3j0071_WYG_014-1a>¶
　　欽定四庫全書¶
¶
　　藝林彚考服飾篇卷四¶
¶
　　蓬萊縣知縣沈自南撰¶
¶
　　粧飾類¶
¶
　　紀原墨子禹作粉博物志紂燒鉛作粉謂之胡粉¶
¶
　　野客叢書世説載何晏潔白魏帝疑其傅粉以湯餅試¶
之其拭愈白知其非傅粉也僕考魏畧晏自喜動静粉¶
白不去手則知晏嘗傅粉矣前漢佞幸傳籍孺閎孺傅¶
<pb:KR3j0071_WYG_014-1b>¶
脂粉以婉媚幸上此不足道也東漢李固傳有曰大行¶
在殯路人掩涕固獨胡粉飾貌搔頭弄姿槃旋偃仰從¶
容冶歩無慘怛之心顔氏家訓謂梁朝子弟無不熏衣¶
剃面傅粉施朱以此知古者男子多𫝊粉者¶
¶
　　宛委餘編梁冀使馬融為飛章奏李固云胡粉飾面搔¶
頭弄姿此雖誣語要是當時風俗亦有之耳何晏粉白¶
不去手又五行志稱其好著婦人之服以為服妖顔氏¶
家訓有云梁朝全盛之時貴游子弟無不熏衣剃面𫝊¶
<pb:KR3j0071_WYG_014-2a>¶
粉施朱駕長簷車踉高齒屐坐碁子方褥慿班絲隠囊¶
葢自唐以後始不復傅朱粉耳昔人不知隠囊之制觀¶
此可以意會矣古字穏作隠疑此穏囊也¶
¶
　　疑耀古今實録曰蕭史與秦穆公鍊飛雪丹其第一轉¶
與弄玉塗之即今鉛粉也婦人傅粉自秦始余按墨子¶
禹作粉張華博物志紂燒鉛作粉謂之胡粉或曰周文¶
王時婦人已傅粉矣未知然否但婦人𫝊粉斷非始於¶
秦也周静帝時禁天下婦人不得用粉黛令宫人皆黄¶
<pb:KR3j0071_WYG_014-2b>¶
眉黒粧黒粧即黛今婦人以杉木炭研末抹額即其制¶
也若黄眉則唐詩有云纎纎初月上鴉黄又云鴉黄粉¶
白車中出今不復知其制矣一説黒粧亦以飾眉漢給¶
宫人螺子黛故云黛眉曹子建七啓𤣥眉施兮鉛華落¶
即墨眉也庾信詩云眉心濃黛直㸃額角輕黄細安是¶
黄黛俱眉飾未嘗廢黛也額上塗黄亦漢宫妝梁簡文¶
詩同安鬟裏撥異作額間黄虞世南袁寳兒詩學畫鴉¶
黄半未成是黛色或以㸃額或以施眉黄色或塗額上¶
<pb:KR3j0071_WYG_014-3a>¶
或安眉角古人媚粧隨意皆可¶
¶
　　余氏辨林紂以紅藍花汁凝作脂以為桃花粧葢燕國¶
所出故名燕脂今人寫燕字復加月甚有因傍加月者¶
失其本矣¶
¶
　　梁谿漫志老泉贊吳道子畫五星云粧非今人脣傅黒¶
膏予嘗疑霄漢星辰之尊而粧飾乃如是之妖何也及¶
觀唐五行志元和末婦人為圓髻椎髻不設鬢飾不施¶
朱粉惟以烏膏注脣狀若悲啼乃悟唐之俗工作時世¶
<pb:KR3j0071_WYG_014-3b>¶
粧嫁名道子以紿流俗星辰不如是也¶
¶
　　兩鈔摘腴膏沭膏所以膏面沭葢瀋也米汁可以沐頭¶
魯遣展喜以膏沭勞齊師則非專婦人用也今之賜面¶
脂是也¶
¶
　　文昌雜録禮部王員外言今謂面油為玉龍膏太宗皇¶
帝始合此藥以白玉碾龍合子貯之因以名焉¶
¶
　　丹鉛録劉夢得文集有謝面脂口脂表云宣奉聖㫖賜¶
臣臘日口脂面脂紅雪紫雪雕奩既開珍藥斯見膏凝¶
<pb:KR3j0071_WYG_014-4a>¶
雪瑩含液騰芳與杜子美口脂面藥翠管銀甖之句可¶
叅考又王建詩云黄金合裏盛紅雪重結香羅四出花¶
一一傍邊書敕字中官送與大臣家　杜子美臘日詩¶
口脂面藥隨恩澤翠管銀甖下九霄李嶠文集有謝賜¶
口脂表云青牛帳裏未輟罏香朱鳥窗前新調鉛粉揉¶
之以辛夷甲煎然之以桂火蘭蘇劉禹錫有代謝賜表¶
云云酉陽雜俎臘日賜北門學士口脂臘脂盛以碧鏤¶
牙筩可入杜詩臘日注¶
¶
<pb:KR3j0071_WYG_014-4b>¶
　　輟耕録婦人髮有時為膏澤所黏必沐乃解者謂之䐈¶
考工記弓人注云䐈亦黏也音職髮䐈之䐈當用此字¶
留青日札䐈音職古人俱用芳澤以香潤其髮魏瓘賦¶
黄金釵兮碧雲髪杜牧之賦緑雲繞繞梳曉鬟也¶
¶
　　閱耕餘録按今俗謂髮相糾不可理曰織不知字當為¶
䐈亦通男女言之不專指婦人也然髮之䐈或以乆病¶
或以嬾不時理則然陶謂膏澤所黏亦非也膏澤潤髮¶
安得反黏¶
¶
<pb:KR3j0071_WYG_014-5a>¶
　　丹鉛録説文靨頰輔也洛神賦明眸善睞靨輔承權自¶
吳宫有獺髓補痕之事唐韋固妻少時為盗刃所刺以¶
翠掩之女粧遂有靨飾其字二音一音琰一音葉温飛¶
卿詞繡衫遮笑靨烟草粘飛蝶此音葉又云粉心黄蕋¶
花靨黛眉山兩㸃此音琰花間詞淺笑含雙靨又云翠¶
靨眉心小又膩粉半粘金靨子殘香猶暖舊熏籠又一¶
雙笑靨嚬香蕋又濃蛾淡靨不勝情又笑靨嫩疑花拆¶
愁眉翠斂山横宋詞杏靨夭斜梅鈿輕薄又小脣秀靨¶
<pb:KR3j0071_WYG_014-5b>¶
團鳯眉心倩郎貼則知此飾五代宋初為盛¶
¶
　　輟耕録或者謂晉唐間人所畫士女多不帶耳環以為¶
古無穿耳者然莊子曰天子之侍御不爪揃不穿耳自¶
古亦有之矣¶
¶
　　留青日札女子穿耳帶以耳環自古有之乃賤者之事¶
莊子曰天子之侍御不爪揃不穿耳杜子美詩玉環穿¶
耳誰家女諸葛恪曰母之於女天性之愛穿耳貫珠何¶
傷於仁¶
¶
<pb:KR3j0071_WYG_014-6a>¶
　　名義考女子笄曰上頭花蕋夫人宫詞年初十五最風¶
流新賜雲鬟使上頭倡家處女初薦寢於人亦曰上頭¶
俗謂梳櫳言上頭須梳櫳也¶
¶
　　輟耕録今世女子之笄曰上頭又天癸曰月事黄帝内¶
經女子二七而天癸至月事以時下又曰女子不月史¶
記濟北王侍者韓女病月事不下診其腎脈嗇而不屬¶
故曰月不下又程姬冇所避不願進注天子諸侯羣妾¶
以次進御有月事者止不御更不口説故以丹注面目¶
<pb:KR3j0071_WYG_014-6b>¶
的的為識令女史見之王粲神女賦施元的的即上所¶
云也然入月二字尤新王建宫詞密奏君王知入月唤¶
人相伴洗裙裾¶
¶
　　留青日札月運紅潮者婦女之桃花癸水也古名入月¶
唐詩密奏君王知入月故名月事醫書名月經言按月¶
而經脈行也取以入藥則名紅鉛(女子年十四而天癸發取其初發之中有¶
一粒如小荳者色微黄即所謂黄花也非泛取癸水入藥)漢律謂之姅變婦人汙也¶
又傷孕也葢幼女未通老媪當絶故其字從半女古人¶
<pb:KR3j0071_WYG_014-7a>¶
㸃朱於額以示進退之節所謂程姬之疾也故曰丹的¶
曰元的或曰今之手中金鐲亦所以止觸也周禮王之¶
隂事隂令亦有掌之者漢掖庭令晝漏不盡八刻白録¶
所記推當御見者我朝宫中有欽録簿女官掌之¶
¶
　　五雜組以丹注面曰的古天子諸侯媵妾以次進御有¶
月事者難以口説故注此於面以為識如射之有的也¶
其後遂以為兩腮之飾王粲神女賦曰施華的結羽釵¶
傅𤣥鏡賦㸃雙的以發姿非為程姬之疾明矣唐王建¶
<pb:KR3j0071_WYG_014-7b>¶
宫詞密奏君王知入月唤人相伴洗裙裾則亦無注的¶
事也潘岳芙蓉賦丹輝拂紅飛須垂的王敬美早梅詩¶
暈落朱脣微有的則又借以咏花矣¶
¶
　　丹鉛録潘岳芙蓉賦丹輝拂紅飛須垂的斐披赩嚇散¶
焕熠爚的子藥切婦人以丹注面也吳才老解為指的¶
非傅𤣥鏡賦曰珥明璫之雙照㸃雙的以發姿張景陽¶
扇賦皎質皦鮮元的㸃綘漢律姅變亦謂月事也¶
¶
　　丹鉛録史記五宗世家程姬有所避不願進注引釋名¶
<pb:KR3j0071_WYG_014-8a>¶
云天子諸侯羣妾以次進御有月事者更不口説故以¶
丹注面的為識令女史見之王粲神女賦脱袿裳免簪¶
笄施元的結羽釵即釋名所云也元的藝文類聚作華¶
的又繁欽弭愁賦㸃圜的之熒熒映雙輔而相望潘岳¶
芙蓉賦飛須垂的皆指此又馬之當額亦曰的易説卦¶
為的顙三國志有的盧陳琳武庫賦駁龍紫鹿文的&KR2025;¶
魚竝是馬名也又烏脰亦曰的南史侯景䧟臺城童謡¶
云的脰烏拂朱雀還與吳字一作䵠博雅云龍須謂之¶
<pb:KR3j0071_WYG_014-8b>¶
䵠婦人面飾亦曰龍䵠葢以龍女况之又曰星的陸雲¶
詩棄置北辰星問此元龍焕(正楊易為的顙解曰的白也三國志注先主馬名的¶
盧爾雅的顙白顛今之戴星馬也額有白毛謂之的相馬經曰馬白額入口至齒者名曰榆鴈一名的盧奴乗¶
客死主乗棄市三國典畧曰侯景令飾朱雀門其日有白頭烏萬計集門樓童謡曰白頭烏拂朱雀還與吳南¶
史作的脰今以馬額烏脰為的誤若如其説則幽明録云華隆犬號的尾是的又可為犬尾矣)¶
¶
　　中華古今注魏宫人好畫長眉令作蛾眉驚鶴髻魏文¶
帝宫人絶所愛者有莫瓊樹薛夜來陳尚衣段巧笑皆¶
日夜在帝側瓊樹始制為蟬鬢望之縹緲如蟬翼故曰¶
<pb:KR3j0071_WYG_014-9a>¶
蟬鬢巧笑始以錦衣絲履作紫粉拂面尚衣能歌舞夜¶
來善為衣裳皆為一時之冠絶¶
¶
　　粧臺記後周静帝令宫人黄眉墨粧　漢武帝令宫人¶
掃八字眉　漢日給宫人螺子黛翠眉　魏武帝令宫¶
人掃青黛眉連頭眉一畫連心細長謂之仙蛾妝齊梁¶
間多效之　唐貞元中又令宫人青黛畫蛾眉　古今¶
注云梁冀妻改翠眉為愁眉　魏宫人畫長眉　西京¶
雜記云司馬相如妻文君眉色如望逺山時人效畫逺¶
<pb:KR3j0071_WYG_014-9b>¶
山眉○五代宫中畫眉一曰開元御愛眉二曰小山眉¶
三曰五岳眉四曰三峯眉五曰垂珠眉六曰月稜眉又¶
曰郤月眉七曰分稍眉八曰涵烟眉九曰拂雲眉又曰¶
横烟眉十曰倒暈眉東坡詩成都畫手開十眉横烟郤¶
月争新竒(巵言所載唐明皇畫十眉圗與此小異一曰鴛鴦眉又曰八字眉二曰小山眉又名逺山¶
眉元巵言又云鳯池院尼童有淺文殊眉)¶
¶
　　留青日札詩稱蛾眉而楚辭乃云蛾眉曼緑曹元寵夜¶
歸曲吳妝秀色攢眉緑黛眉漢給宫人螺子黛翠眉梁¶
<pb:KR3j0071_WYG_014-10a>¶
冀妻改鴛翠眉為愁眉魏宫人畫長眉多作翠眉驚鶴¶
鬢古鏡銘云當眉寫翠對臉傅紅元眉曹子建七啓¶
¶
　　眉弛兮鉛華落即墨眉今廣東始興縣溪中出石墨婦¶
女取以畫眉名畫眉石黄眉後周静帝令宫人黄眉黒¶
粧庾信詩眉心濃黛直㸃額角輕黄細安盧照隣詩纎¶
纎初月上鴉黄又云鴉黄粉白車中出司馬槱詩梅粉¶
粧成半額黄葢眉黄起於漢宫也又有開元御愛眉逺¶
山眉小山眉五岳眉新月眉月稜眉垂珠眉倒暈眉分¶
<pb:KR3j0071_WYG_014-10b>¶
稍眉涵烟眉即今栁葉眉八字眉梢分而斜起又有眉¶
間俏者即古之面花葢起於上官昭容飾之以掩黥迹¶
者或曰夀陽公主落梅花之事或曰孫夫人粧獺髓之¶
遺或貼花或㸃朱今又以翠羽為珠鳯梅花樓臺之狀¶
小巧精妙間於眉心能益妍麗故曰俏也¶
¶
　　霏雪録唐時婦女畫眉尚濶故老杜北征云狼籍畫眉¶
濶或云言女幼不能畫眉狼籍而濶耳余記張司業倡¶
女詞有輕鬢叢梳濶掃眉之句葢當時所尚如此諺曰¶
<pb:KR3j0071_WYG_014-11a>¶
宫中好廣眉四方且半額¶
¶
　　丹鉛録後周天元帝令宫人黄眉黒粧其風流於後世¶
虞世南詠袁寳兒云學畫鴉黄半未成此煬帝時事也¶
至唐猶然駱賓王詩寫月圗黄罷凌波拾翠通又盧照¶
隣詩纎纎初月上鴉黄鴉黄粉白車中出王幹詩中有¶
一人金作面裴慶餘詩滿額蛾黄金縷衣温庭筠詞小¶
山重疊金明滅又蕊黄無限當山額又撲蕊添黄子呵¶
花滿翠鬟又臉上金霞細眉間翠鈿深牛嶠詞額黄侵¶
<pb:KR3j0071_WYG_014-11b>¶
膩髮臂釧透紅紗張泌詞蕊黄香畫帖金蟬宋陳去非¶
臘梅詩智瓊額黄且勿誇眼明見此風前葩智瓊晉代¶
魚山神女也額黄事不見所出當時必有傳記而黄粧¶
實自智瓊始乎今黄粧乆廢汴蜀妓女以金箔飛額上¶
亦其遺意也○後周静帝令宫人黄眉黒粧至唐猶然¶
觀唐人詩詞如蕊黄無限當山額又額黄無限夕陽山¶
又學畫鴉黄半未成又鴉黄粉白車巾出又寫月圗黄¶
罷其證也然温飛卿詩有豹尾車前趙飛燕栁風吹散¶
<pb:KR3j0071_WYG_014-12a>¶
鵝間黄之句王荆公詩亦云漢宫嬌額半塗黄事已起¶
於漢特未見所出耳又幽怪録神女智瓊額黄¶
¶
　　藝苑巵言丹鉛録稱後周静帝令宫人黄眉墨粧云引¶
蕊黄無限當山額又額黄無限夕陽山語為證謂唐尚¶
然又引荆公詩漢宫嬌額半塗黄以為漢已有之詳語¶
意乃是額間小黄靨耳非黄眉也若周天元帝禁天下¶
婦人不得施粉黛自非宫人皆黄眉墨粧葢眉不用黛¶
而止用黄不欲其飾之美上等宫掖耳全非額黄意也¶
<pb:KR3j0071_WYG_014-12b>¶
亦非静帝¶
¶
　　胡氏筆叢麟按介甫題梅又有額黄映日明飛燕之句¶
詩家用漢宫猶長安字面非必謂其時有之也¶
¶
　　留青日札詩螓首蛾眉螓蚻也蟭蟟之小而緑色者頭¶
有方文詩言額廣而方也亦有花尖者額中髮際垂下¶
自成尖文¶
¶
　　輟耕録今婦人面飾用花子起自唐昭容上官氏所製¶
以掩黥迹大厯已前士大夫妻多妬悍婢妾小不如意¶
<pb:KR3j0071_WYG_014-13a>¶
輒印面故有月黥錢黥事見酉陽雜俎¶
¶
　　中華古今注秦始皇好神仙常令宫人梳仙髻帖五色¶
花子畫為雲鳯虎飛昇至東晉有童謡云織女死時人¶
帖草油花子為織女作孝至後周又詔宫人帖五色雲¶
母花子作碎粧以侍宴如供奉者帖勝花子作桃花粧¶
挿通草朶子著短袖衫子¶
¶
　　粧臺記隋文宫中貼五色花子則前此已有其制矣乃¶
彷於宋夀陽公主梅花落面事也宋淳化間京師婦女¶
<pb:KR3j0071_WYG_014-13b>¶
競翦黒光紙團靨又裝鏤魚腮骨號魚媚子以飾面皆¶
花子之類耳¶
¶
　　花木考宋武帝女夀陽公主人日臥於含章簷下梅花¶
落於公主額上自後有梅花粧今安豐軍有花靨鎮即¶
其地也¶
¶
　　珍玩考江南晚季建陽進茶油花子大小形製各别極¶
可愛宫嬪縷金於面皆以淡粧以此花餅施於額上時¶
號北苑粧¶
¶
<pb:KR3j0071_WYG_014-14a>¶
　　嫏嬛記夜來初入魏宫一夕文帝在燈下詠以水晶七¶
尺屏風障之夜來至不覺面觸屏上傷處如曉霞將散¶
自是宫人俱用燕脂倣畫曉霞粧¶
¶
　　粧臺記美人粧面既傅粉復以燕脂調匀掌中施之兩¶
頰濃者為酒暈粧淺者為桃花粧薄薄施朱以粉罩之¶
為飛霞粧梁簡文詩云分妝間淺靨繞臉傅斜紅則斜¶
紅繞臉即古妝也¶
¶
　　粧臺記唐末㸃脣有燕脂暈品石榴嬌大紅春小紅春¶
<pb:KR3j0071_WYG_014-14b>¶
嫩吳香半邊嬌萬金紅聖檀心露珠兒内家圎天宫巧¶
洛兒殷淡紅心猩猩暈小朱龍格雙唐睂花奴樣子○¶
婦人畫睂有倒暈粧古樂府冇暈眉攏鬢之句¶
¶
　　丹鉛録東坡梅詩鮫綃剪碎玉簪輕檀暈粧成雪月明¶
肯伴老人春一醉懸知欲落更多情王十朋集諸家注¶
皆不解檀暈之義今為著之宇文氏粧臺記婦女畫睂¶
有倒暈粧畫譜有正暈牡丹倒暈牡丹古樂府有暈睂¶
攏髮之句元微之與樂天書近昵婦人暈澹睂目綰約¶
<pb:KR3j0071_WYG_014-15a>¶
頭鬢畫譜七十二色有檀色淺赭也與婦女暈睂所謂¶
紫沙羃酷似花間集云燒春醲美小檀霞又云檀畫荔¶
枝紅又云鈿昏檀粉涙縱横又云斜分八字淺檀蛾又¶
云臂留檀印齒㾗香坡詩又云剰看新翻睂倒暈又云¶
倒暈連睂秀嶺浮檀痕猶漢世婦女之元的也可以互¶
證○説略觀此語詞似㸃脣之物如前所紀燕脂暈猩¶
猩暈聖檀心是也然羅虬比紅兒詩云臉檀睂黛一時¶
新薛昭藴又云檀睂半㸃愁低則又似額粧矣¶
¶
<pb:KR3j0071_WYG_014-15b>¶
　　粧臺記婦人染指甲用紅按事物考楊貴妃生而手足¶
爪甲紅謂白鶴精也宫中效之此其始也¶
¶
¶
¶
¶
¶
¶
　　藝林彚考服飾篇卷四¶
¶
