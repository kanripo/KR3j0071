# -*- mode: mandoku-view -*-
#+TITLE: 藝林彙考
#+DATE: 2019-03-29 21:33:31.349761
#+PROPERTY: ID KR3j0071
#+PROPERTY: BASEEDITION WYG
#+PROPERTY: WITNESS WYG    
#+PROPERTY: JUAN 38
<pb:KR3j0071_WYG_038-1a>¶
　　欽定四庫全書¶
¶
　　藝林彚考稱號篇卷十一¶
¶
　　蓬莱知縣沈自南撰¶
¶
　　諢名類¶
¶
　　刋謬正俗西征賦云懐夫蕭曹邴魏之相辛李衛霍之¶
将云云至於終童山東之英妙賈生洛陽之才子皆美¶
其立加於朝著名當時音鳯恭顯之任勢也乃熏灼四¶
方震耀都鄙而死之日曽不得與夫十餘公之徒𨽻齒¶
<pb:KR3j0071_WYG_038-1b>¶
此言王音王鳳宏恭石顯之徒身沒之後考其名行乃¶
不得與蕭曹終賈之卒徒奴𨽻齒潘生所以深鄙賤其¶
人示貶抑之甚也後之讀者不詳其意但言不得與十¶
餘公之屬為齒乃謂𨽻齒為齊䓁之義謝朓宣城郡詩¶
曰羣龍難𨽻齒豈非僻謬按若但言音䓁不如蕭曹輩¶
安足以明激勸乎且𨽻齒之言未為典故安所取詳¶
¶
　　刋謬正俗茍且者媮合之稱所以行無亷隅不存徳義¶
謂之茍且而今之流俗便謂無耻之人行類猪狗每為¶
<pb:KR3j0071_WYG_038-2a>¶
方幅則呼茍為犬且更以戲弄耳¶
¶
　　刋謬正俗鄙人或問曰愚陋之人謂之鄙人何也荅曰¶
本字作否否者蔽固不通之稱爾音與鄙同詩云嗚呼¶
小子未知臧否匪靣命之言提其耳臧者善也否者惡¶
也故以相對書云否徳忝帝位而司馬子長撰史記改¶
否為鄙以其言同故用鄙字自爾已來因曰鄙人又問¶
曰鄙非邊鄙之謂耶美好者謂之都言習京華之典則¶
醜陋者謂之鄙謂守下邑之愚蔽不其然歟荅曰非也¶
<pb:KR3j0071_WYG_038-2b>¶
都者自是閒美之稱不見子都乃見狂且又云洵美且¶
都楚詞云此德好閒習以都皆非上京之謂也曹劌云¶
肉食者鄙孔子曰鄙夫可與事君也與出辭氣斯逺鄙¶
倍矣漢武帝詔賢良曰性命之情或夭或夀或仁或鄙¶
董仲舒對策曰堯舜行徳則民仁夀桀紂行暴則民鄙¶
天楊惲云昆戎舊壤子弟貪鄙班孟堅云周勃為布衣¶
時鄙朴庸人曹大家女誡序云鄙人愚闇受性不敏皆¶
非田野之謂也至如詩有都人士篇者此自别指都邑¶
<pb:KR3j0071_WYG_038-3a>¶
爾後文字論叙觀遊皆云都人士女直述其殷盛亦無¶
繫於賢愚也蹈道則為君子違義則為小人豈必都邑¶
之人皆能賢智邊鄙之士悉皆頑劣詳而言之則不通¶
矣¶
¶
　　刋謬正俗問曰諺云賊無歴底中道&KR0158;謂内應導引為¶
歴底何也荅曰按周禮有狄鞮氏掌譯蠻夷之言禮云¶
五方之民言語不通嗜欲不同達其志道其欲東方曰¶
寄南方曰象西方曰狄鞮北方曰譯此葢謂譯導相因¶
<pb:KR3j0071_WYG_038-3b>¶
耳今言外人未相練悉不能來為賊盜因藉當家有人¶
導引依其衝要孤虛故謂之狄鞮也俗語音訛變言歴¶
底耳¶
¶
　　復齋謾録國史補云唐人燕集必賦詩推一人擅塲郭¶
曖尚升平公主盛集李端擅塲送劉相巡江淮錢起擅¶
塲乃知子美詩畫手看前輩吳生逺擅塲唐人素有此¶
語¶
¶
　　余氏辨林今俗鄙稱有不郎不秀之語有解曰此祖詩¶
<pb:KR3j0071_WYG_038-4a>¶
語詩云不稂不莠禾粟生穂葢不實之稱也又考元時¶
以郎官秀為等第不郎不秀者是言不高不下也(洪天開曰¶
詩不稂不莠非秀字此余氏之誤稂莠皆害苗之草)¶
¶
　　資暇録俗呼下俚家為嘉李家者(秦人呼云)以俚與國姓音¶
同不敢聨下字呼因改為嘉下聲逐近亦以家美故也¶
楊公筆録江淮之間謂無賴曰墨㦿音眉癡其字見列¶
子¶
¶
　　楊公筆録眠娗不開通之皃眠娗(上莫典下徒繭)亦見列子¶
¶
<pb:KR3j0071_WYG_038-4b>¶
　　暇日記浙江賊號曰白日鬼多在舟船作禍彼中人見¶
誕謾者指為白日鬼¶
¶
　　菽園雜記北方老嫗八九十嵗以上齒落更生者能於¶
暮夜出外食人嬰兒名秋姑秋北人讀如篘酒之篘¶
嬾真子今之夷狄謂中國為漢者葢有説也西域𫝊載¶
武帝輪臺詔曰匈奴縛馬前後足言秦人我丏若馬注¶
謂中國人為秦人習故言也故今夷狄謂中國為漢亦¶
由是也¶
¶
<pb:KR3j0071_WYG_038-5a>¶
　　詢蒭録漢自武帝征伐匈奴二十餘年馬畜孕重墮殞¶
罷極聞漢兵莫不畏者稱之為漢兒人又曰好漢自後¶
為男子稱矣¶
¶
　　老學菴筆記今人謂賤丈夫曰漢子葢始於五胡亂華¶
時北齊魏愷自㪚騎常侍遷青州長史固辭文宣帝大¶
怒曰何物漢子與官不就此其證也　輟耕録又段成¶
式廬陵官下記韋令去西蜀時彭州刺史被縣令密論¶
訴韋前期勘知屈刺史詣府陳謝及迴日諸縣令悉逺¶
<pb:KR3j0071_WYG_038-5b>¶
迎所訴者為首大言曰使君今日可謂朱硏益丹矣刺¶
史笑曰則公便是硏朱漢子也¶
¶
　　酉陽雜俎予在祕丘嘗見同官説俗説樓羅因天寶中¶
進士有東西棚各有聲勢稍傖者多會於酒樓食畢羅¶
故有此語予讀梁元帝風入辭云城頭網雀樓羅人著¶
則知樓羅之言起已多時一云城頭網張雀樓羅會人¶
著¶
¶
　　鶴林玉露五代史漢劉銖惡史𢎞肇楊邠於是李業譖¶
<pb:KR3j0071_WYG_038-6a>¶
二人於帝而殺之銖喜謂業曰君可謂僂羅兒矣僂羅¶
俗言猾也歐史間書俗語甚竒¶
¶
　　湘烟録劉鋹在國春深令宫人鬭花凌晨開後苑各任¶
採擇少頃勅還宫鎖花門膳訖普集角勝負於殿中宦¶
士抱關宫人出入皆搜懷袖置樓羅厯以驗姓名法制¶
甚嚴時號花禁負者獻耍金耍銀買燕綰樓羅幹事之¶
稱也演義曰人能樓攬羅綰謂之樓羅¶
¶
　　鑑戒録俗云樓羅騾之大者蘇鶚云幹子謂之樓羅樓¶
<pb:KR3j0071_WYG_038-6b>¶
字從手旁作摟爾雅云樓聚也此説近之然南史項懽¶
傳云蹲夷之儀樓羅之辨又談苑載朱真白詩云太樓¶
羅乃止用樓羅字又五代史劉銖傳曰諸君可謂僂羅¶
兒矣乃加人焉¶
¶
　　桐薪袁粲嘗謂周旋人曰昔有一國中一水號曰狂泉¶
時有周旋人解望氣謂粲曰石頭氣甚怪往必有禍王¶
景文𫝊宋太宗詔荅文曰悠悠好詐貴人及在事者屬¶
卿偶不悉耳多是其周旋門生輩作其屬託貴人及在¶
<pb:KR3j0071_WYG_038-7a>¶
事者永無由知又王僧達性好鷹犬與閭里少年相馳¶
逐躬自屠牛臨川王義慶聞如此令周旋沙門慧觀造¶
而觀之宋書中數見周旋人似是幕中賓客所親狎者¶
之名一時稱謂有此語耳他書亦不多見也¶
¶
　　癸辛雜識世俗命强記者曰張松按蜀紀劉禪紀注楊¶
脩以所撰兵書示張松飲燕間一看便暗誦之即此也¶
菽園雜記水東日記云世稱警悟有局幹人曰&KR0446;覺于¶
兵部奏内常用之然未見所出乃引韓退之羅隱&KR0446;角¶
<pb:KR3j0071_WYG_038-7b>¶
字以為與今&KR0446;覺意正相反葢奏詞移文間用方言時¶
語不必一一有出也¶
¶
　　金樓子有士人把書即睡梁人因呼為黄妳嵗時風土¶
記云唐人呼晝睡為黄妳¶
¶
　　桐薪莊子煤煤悔悔(按莊子媒媒晦晦)吳俗至今有此方言以¶
加於粗鄙朴重之人¶
¶
　　桐薪宋大將軍彭城王義康於尚書中覔了了令史得¶
戴法興等五人以法興為記室令史按梁吳均餅説曰¶
<pb:KR3j0071_WYG_038-8a>¶
宋公至長安得姚泓時故大官丞程季者了了人也則¶
了了者敏給之謂如孔融少時了了皆美稱耳¶
¶
　　菽園雜記懛丁來切註云失志貌蘇州人謂無智術者¶
為&KR2234;杭州以為懛同年吳俊時用美姿容而不茍小節¶
杭人呼為吳阿懛嘗自云我死大書一名於墓前云大¶
明吳阿懛之墓若書官位便俗矣惜乎韻無此字人亦¶
多不識偶檢韻海得此而記之¶
¶
　　七修類藁北人重厚體壯實而大謂有台輔之相尊美¶
<pb:KR3j0071_WYG_038-8b>¶
之稱北音呼台為&KR0008;故曰&KR0008;子典午之世之言也南人¶
相貌鄙薄體輕浮其皆類乎厮役故稱奴婢為蠻子自¶
夏商之世已言之¶
¶
　　丹鉛録莊子宋有蘭子蘭子以技遊者也若道士雲遊¶
和尚行脚醫人走帳及手搏燕戲者¶
¶
　　辨物志記男女非有行媒不相知名媒之義何居曰即¶
司馬遷媒糵其短之媒也媒酒教也能釀麯糵以成酒¶
旣備其物又需時日而九醖始成猶之結婚姻之好自¶
<pb:KR3j0071_WYG_038-9a>¶
納采問名以至親迎必六禮告腆而後夫婦之道合¶
皆媒氏為之也故亦謂之媒也(按字書媒之為言謀也謀合二姓也又與酶同)¶
留青日札今賣雜玩寶貨肆曰骨董鋪仇池筆記陸道¶
士詩投醪骨董羮鍋内掘窖盤游飯盌中葢羅浮頴老¶
取飲食雜烹之名曰骨董羮則骨董之義可知又稱人¶
之出身好者曰骨董想亦此意而唐天寶初𤣥宗游華¶
清宮有劉朝霞者獻駕幸溫泉賦有曰骨懂雖短伎藝¶
能長則又當為骨懂矣夫懂乃懵懂字心亂也豈方言¶
<pb:KR3j0071_WYG_038-9b>¶
然與¶
¶
　　留青日札遳七禾切今作矬與短矬同從矢方言曰鮆¶
矲短也遳脆見文選又唐書王伾𫝊形容遳陋¶
¶
　　留青日札李太白送魏萬詩五月造我語知非儓儗人¶
今人或作獃騃説文騃馬行仡也韻會病也癡也音呆¶
海篇作懛吳儂相戲謂曰獃廣韻字也至於戲罵人曰¶
蜜浸阿獃言死人也囘囘俗老人舍身蜜浸而死百年¶
後得之可為藥故曰蜜人番言木乃伊是也¶
¶
<pb:KR3j0071_WYG_038-10a>¶
　　留青日札抱朴子云舉秀才不知書舉孝㢘父别居寒¶
素清白濁如泥高第良將怯如黽晉書作怯如雞此誤¶
而妄改之也黽本龜字之訛言畏怯人之甚縮頭不敢¶
出如龜也泥龜本叶韻古作□類黽¶
¶
　　閱耕餘錄俗謂不合時宜者曰滯貨出世説注謝安鄉¶
人有罷中宿縣者安問其歸資曰嶺南凋弊惟有五萬¶
蒲葵扇又以非時為滯貨安乃取其中者捉之於是士¶
庶競慕價增數倍¶
¶
<pb:KR3j0071_WYG_038-10b>¶
　　輟耕録世之鄙人之不肖者為奴材郭子儀曰子儀諸¶
子皆奴材也¶
¶
　　侯鯖録今人謂拙直者名方頭陸魯望作有懷詩云頭¶
方不㑹王門事塵土空緇白苧衣亦有此出處矣¶
¶
　　留青日札今人謂不通時宜者為執古謂不圓活轉變¶
者為執方頭唐盧仝詩云莫執古方頭陸魯望詩云方¶
頭不會王門事　輟耕録俗謂不通時宜者為方頭陸¶
魯望詩云云¶
¶
<pb:KR3j0071_WYG_038-11a>¶
　　七修類藳舊見輟耕録引陸魯望詩云云今讀魯望苦¶
雨詩又曰有頭强方心强直撑柱頽風不量力觀二詩¶
之意方頭亦是好稱以為惡語是末世之人論也¶
¶
　　史記考要南越王傳令罪人及江淮以南樓船十萬師¶
往討之罪人漢書通志作粤人誤也下文云因巴蜀罪¶
人發夜郎兵朝鮮𫝊天子募罪人擊朝鮮西南夷𫝊漢¶
乃發巴蜀罪人嘗擊南越者八校尉擊破之大宛𫝊漢¶
發三輔罪人因巴蜀士數萬人遣兩軍往擊昆明之遮¶
<pb:KR3j0071_WYG_038-11b>¶
漢使者又云赦囚徒又云發天下七科擿皆罪人也出¶
師用罪人葢勾踐敗吴檇李法也¶
¶
　　老學菴筆記湯歧公初秉政偶刑寺奏牘有云生人婦¶
者高廟問此有法否秦益公云法中有夫婦人與無夫¶
者不同上素喜歧公顧問曰古亦有之否歧公曰古法¶
有無臣所不能記然生人婦之語葢出三國志杜畿𫝊¶
上大驚乃笑曰卿可謂博記矣益公陰忌獨謂歧公純¶
篤不忌也¶
¶
<pb:KR3j0071_WYG_038-12a>¶
　　臆乗郎如晉桓冲小字曰買得郎人稱吳周瑜曰周郎¶
晉謝道韞稱夫王凝之曰王郎何晏曰何郎粉郎潘岳¶
曰潘郎檀郎(潘岳小名檀奴故曰檀郎詳見曾益李長吉詩注)宋王僧䖍曰王¶
郎齊江斆曰江郎劉顯父曰劉郎梁顧協曰顧郎北齊¶
盧師道曰盧郎袁肇修曰清郎後周獨孤信曰獨孤郎¶
隋滕穆王曰楊郎宇文晶曰宇文王郎唐明皇曰三郎¶
張昌宗曰六郎元吉曰漫郎錢起曰錢郎(按前有沈宋後有錢郎謂¶
錢起郎士元也此謬)程元振曰十郎蕭悦曰蕭郎劉禹錫自稱曰¶
<pb:KR3j0071_WYG_038-12b>¶
劉郎五季閩王王審知曰白馬三郎乃皆郎稱也(顧有孝曰¶
詩詞中屢用檀郎字不知所謂解者云檀喻其香也後閲曾益李長吉詩註云潘岳小字檀奴故婦人呼所歡¶
為檀郎然亦未知其何據也)¶
¶
　　臆乘以童得名則漢終軍曰終童後漢杜安晉潘岳唐¶
李百藥俱曰竒童齊鬱林王曰顛童¶
¶
　　臆乘以奴得名晉桓嗣曰豹奴王濛曰阿奴石崇曰齊¶
奴潘岳曰檀奴後漢古弼帝稱曰齊奴孫騰曰僧奴皆¶
小字也晉陸機人罵曰貉奴明帝人號曰鮮卑奴宋廢¶
<pb:KR3j0071_WYG_038-13a>¶
帝稱父武帝曰&KR0008;奴後漢古弼帝稱曰筆頭奴唐顔杲¶
卿罵安祿山曰牧羊羯奴本朝梅聖俞呼謝師直曰錦¶
衣奴¶
¶
　　逌旃璅言世稱錢物曰東西稱男子曰南北不知何義¶
故時人於好男子無錢使者輒咤曰好南北無東西云¶
意葢鄉語相傳有自來矣¶
¶
　　宛委餘編丈夫按禮曰十尺曰丈男子成人之極也夫¶
者膚也言其智膚敏宏達也愚恐夫字訓在先膚字訓¶
<pb:KR3j0071_WYG_038-13b>¶
在後未必爾也¶
¶
　　名義考丈夫詩疏有傅相之徳而可倚仗丈人師古曰¶
嚴莊之稱凡親而老者皆稱焉此丈夫丈人之義也又¶
十尺曰丈古一丈得今六尺六寸丈夫丈人以身長言¶
也而倚仗嚴莊之義在其中大夫白虎通曰扶達於人¶
者也夫人曲禮注扶持於王者也此大夫夫人之義也¶
又夫本作夰從人一象簮也男冠女副皆須簮焉男女¶
皆可稱夫也而扶達扶持之義在其中¶
¶
<pb:KR3j0071_WYG_038-14a>¶
　　孔氏雜說俗所謂阿誰三國時已有此語龎統𫝊向者¶
之論阿誰為是¶
¶
　　留青日札齊周盤龍愛妾名阿杜盤龍大破魏軍高帝¶
送金釵二十枚與杜氏手勅曰餉周公阿杜今人稱妾¶
曰阿大音如杜阿者吳人以為語助詞亦啓口聲而漢¶
之婦人乃有名阿者如周郁妻名曰趙阿古陽阿作平¶
聲¶
¶
　　雲麓漫抄古人多言阿字如秦皇阿房宫漢武阿嬌金¶
<pb:KR3j0071_WYG_038-14b>¶
屋晉尤甚阿戎阿連等語極多唐人號武后為阿武婆¶
婦人無名第以姓加阿字今之官府婦人供狀皆云阿¶
王阿張葢是承襲之舊云¶
¶
　　野客叢書晉宋人多稱阿如云阿戎阿連之類或者謂¶
此語起於曹操稱阿瞞僕謂不然觀漢武帝呼陳后為¶
阿嬌知此語尚矣設謂此婦人之稱則間以男子者如¶
漢殽阬碑陰有阿奉阿買阿興等名韓退之詩阿買不¶
識字知阿買之語有自¶
¶
<pb:KR3j0071_WYG_038-15a>¶
　　閱耕餘録枚乘七發孤子之鈎以為隠九寡之珥以為¶
約取孤寡之物以為隠約欲其多悲聲也九寡註引列¶
女傳魯之母師九子之寡母似未當續博物志曰九寡¶
九為寡婦也此解得之葢九為陽數之極九寡者極言¶
其慘悽耳以九死九逰等字例觀義自了了¶
¶
　　閱耕餘錄説苑魏文侯與大夫飲使公乘不仁為觴政¶
曰飲不盡浮之大白醉鄉日月曰凡飲以一人為錄事¶
以糾坐人以一人為明府主斟酌之宜即觴政遺意此¶
<pb:KR3j0071_WYG_038-15b>¶
後世酒令之濫觴也然衛武公作抑戒已有監史之設¶
矣¶
¶
　　核則今人謂能飲酒者為酒户不知其名亦古唐人飲¶
多者為大户飲少者為小户故樂天詩云户大嫌甜酒¶
才高笑小詩¶
¶
　　餘冬序録人能飲不能飲有大小户之稱唐宋酒令詩¶
話言之多矣今人殆相循而云爾或問此稱定起何時¶
吳志孫皓每饗宴人以七升為限小户雖不入口並澆¶
<pb:KR3j0071_WYG_038-16a>¶
灌取盡是三國以前事麴蘖者已有此品目也¶
¶
¶
¶
¶
¶
¶
¶
<pb:KR3j0071_WYG_038-16b>¶
¶
¶
¶
¶
¶
¶
¶
¶
　　藝林彚考稱號篇卷十一¶
¶
