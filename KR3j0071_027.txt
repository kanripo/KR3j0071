# -*- mode: mandoku-view -*-
#+TITLE: 藝林彙考
#+DATE: 2019-03-29 21:33:31.620504
#+PROPERTY: ID KR3j0071
#+PROPERTY: BASEEDITION WYG
#+PROPERTY: WITNESS master    
#+PROPERTY: JUAN 27
<pb:KR3j0071_WYG_027-1a>¶
　　欽定四庫全書¶
¶
　　藝林彚考飲食篇卷七¶
¶
　　蓬萊縣知縣沈自南撰¶
¶
　　茶茗類¶
¶
　　雲谷雜記飲茶不知起於何時歐陽公集古録䟦於茶¶
之見前史盖自魏晉以來有之予案晏子春秋嬰相齊¶
景公時食脫粟之飯炙三戈五夘茗菜而已又漢王褒¶
僮約有五陽(一作武都)買茶之語則魏晉之前已有之矣但¶
<pb:KR3j0071_WYG_027-1b>¶
當時雖知飲茶未若後世之盛也郭璞注爾雅云樹似¶
梔子冬生葉可煑作羮飲然茶至冬味苦豈復可作羮¶
飲邪飲之令人少睡張華得之以為異聞遂載之博物¶
志非但飲茶者鮮識茶者亦鮮至唐陸羽著茶經三篇¶
言茶者甚備天下益知飲茶其後尚茶成風回紇入朝¶
始驅馬市茶徳宗建中間趙賛始興茶稅興元初雖詔¶
罷貞元九年張滂復奏請嵗得緡錢四十萬今乃與鹽¶
酒同佐國用所入不知幾倍於唐矣¶
¶
<pb:KR3j0071_WYG_027-2a>¶
　　說畧古人以飲茶始於三國時按趙飛燕别𫝊成帝崩¶
後后一夕寢中驚啼甚久侍者呼問方覺乃言曰吾夢¶
中見帝帝賜吾坐命進茶左右奏帝云向者侍帝不謹¶
不合啜此茶云云然則西漢時已甞有啜茶之說矣¶
¶
　　疑耀古人冬則飲湯夏則飲水未有茶也資暇録謂茶¶
始於唐崔寧黄伯思已辨其非伯思甞見北齊楊子華¶
作邢子才魏收勘書圖已有煎茶者南牕紀談謂飲茶¶
始於梁天監中事見洛陽伽藍記及閱吳志韋曜𫝊賜¶
<pb:KR3j0071_WYG_027-2b>¶
茶荈以當酒則茶又非始於梁矣余謂飲茶亦非始於¶
呉也爾雅曰檟苦荼郭璞注可以為羮飲早采為茶晚¶
采為茗一名荈則吳之前亦以茶作飲矣苐未必如後¶
世之日用不離也盖自陸羽出茶之法始講自吕恵卿¶
蔡君謨輩法始精而茶之利國家且藉之矣此古人所¶
不及詳者也¶
¶
　　燕閒録茶之用始於漢著茶經始於陸羽𣙜茶始於張¶
滂爾雅檟苦荼茶之名始見於此吳志孫皓密賜韋曜¶
<pb:KR3j0071_WYG_027-3a>¶
茶茗以當酒飲茶始見於此¶
¶
　　宛委餘編古傳注茶樹初採為茶老則為茗今人俱稱¶
新茗當是錯用事也王肅在宋嗜茗後走魏嗜酪曰茗¶
不中與酪作奴北人因呼茗為酪奴¶
¶
　　余氏辨林郭璞云蚤取為茶晚取為荈茶經云一曰茶¶
二曰檟三曰蔎(音設)四曰茗五曰荈齊王肅曰茶不如酪¶
號為酪奴按五經古史並無茶字故今篆書通作荼¶
¶
　　漁隠叢話詩云誰謂荼苦爾雅云檟苦荼注樹似梔子¶
<pb:KR3j0071_WYG_027-3b>¶
今呼早采者為茶晚采者為茗一名荈蜀人名苦荼故¶
東坡乞茶栽詩云周詩記苦荼茗飲出近世初縁厭粱¶
肉假此雪昏滯盖謂是也六一居士甞新茶詩云泉甘¶
器潔天色好坐中揀擇客亦佳東坡守維陽於石墖寺¶
試茶詩云禪忩麗午景蜀井出氷雪坐客皆可人鼎器¶
手自潔正謂諺云三不㸃也¶
¶
　　名義考甞考茶即荼也說文荼从艸余聲有二音一鉏¶
加切一同都切有四義一苦苣霜後可食詩誰謂荼苦¶
<pb:KR3j0071_WYG_027-4a>¶
是也一委葉布地而生黄花如菊𫝊秦網密於秋荼是¶
也三茒秀其穂色白詩有女如荼是也四苦荼茗也爾¶
雅檟苦荼郭璞曰樹如梔子冬生葉可煮為羮飲本草¶
苦荼能去脂使人不睡是也後人視苦苣委葉茒秀為¶
惡草作荼作同都切視茗為嘉木妄作茶作鉏加切於¶
是有荼字又有茶字不知茶非正文也陸羽茶經曰其¶
字或從艸或从木或艸木并从艸者荼正文也艸木并¶
者旁从木作&KR2002;也巴南人曰椵&KR2002;俗以上从艸下从木¶
<pb:KR3j0071_WYG_027-4b>¶
作茶亦曰木并不知下余聲非从木也¶
¶
　　丹鉛録茶即古荼字也周詩記荼苦春秋書齊荼漢志¶
書荼陵顔師古陸徳明雖已轉入荼音而未易字文也¶
至陸羽茶經玉川茶歌趙賛茶禁以後遂以茶易荼¶
¶
　　對問編草木子茶之用始於唐盖據陸羽經耳晉史劉¶
琨求真茶於弟北魏呼茗為酪奴則先唐人用之三國¶
韋曜𫝊孫皓賜茶茗以當酒又先晉魏用之續停驂録¶
茶之名見於王褒僮約褒西漢人又先三國用之爾雅¶
<pb:KR3j0071_WYG_027-5a>¶
釋木檟苦荼景純注早茶晚茗爾雅創自周公即郭注¶
不誣則成周時已用之豈俟西漢耶抑予尤不能了僮¶
約烹荼買茶文苑注荼苦菜茶茗也二物明矣楊用修¶
謂茶即古荼字周詩荼苦春秋齊君荼漢地理志荼陵¶
顔師古陸徳明雖轉入茶音未易字文陸羽輩方易之¶
其說始之羅鄂州二家則指為一物也及用修辨苦菜¶
乃引周詩及本草爾雅顔氏家訓諸書以荼當之即游¶
冬花則荼茶非一明甚不識用修何先後岐也洪武正¶
<pb:KR3j0071_WYG_027-5b>¶
韻合荼茶為一音豈考之顔陸與及以茗釋茶以苦菜¶
釋荼析而為二又合文苑注矣商書夏王荼毒蔡𫝊以¶
荼苦釋之此苦菜耶抑苦茶耶如苦茶也夏商之世已¶
用之矣甞笑民生切用稼穡而外無如茶尚莫究所始¶
矧庶彚之衆耶¶
¶
　　譻&KR1585;誰謂荼苦其甘如薺言味中有味也亦青子餘甜¶
之意此品茶之最先者以葑菲下體觀之是其例矣陸¶
季疵茶經引神農爾雅下逮方書然不若此詩風㫖本¶
<pb:KR3j0071_WYG_027-6a>¶
草注又引堇荼如飴尤見故實天隨子有十咏亦縁陸¶
而作¶
¶
　　六研齋筆攝山棲霞寺有茶坪茶生蓁莽中非經人剪¶
植者唐陸羽入山采之皇甫冉作詩送之云采茶非采¶
菉逺逺上層崖布葉春風暖盈筐白日斜舊知山寺路¶
時宿野人家借問王孫草何時汎椀花茶事於唐末未¶
甚興人知鴻漸到處品泉不知亦到處搜茶¶
¶
　　說畧南部新書云湖洲造茶最多謂之顧渚貢焙嵗造¶
<pb:KR3j0071_WYG_027-6b>¶
一萬八千餘斤按此則唐茶不重建以建未有竒産也¶
至南唐初造研膏繼造蠟面既又佳者號曰京挺宋初¶
置龍鳳模號石乳又有的乳白乳而蠟面始下矣丁晉¶
公進龍鳳團至蔡君謨又進小龍團神宗時復製密雲¶
龍哲宗改為瑞雲翔龍則益精而小龍團下矣徽宗品¶
茶以白茶第一又製三色細芽而瑞雲翔龍下矣宣和¶
庚子漕臣鄭可聞始創為銀絲氷芽盖將已揀熟芽再¶
剔去秪取其心一縷用清泉漬之光瑩如銀絲方寸新¶
<pb:KR3j0071_WYG_027-7a>¶
胯小龍蜿蜒其上號龍團勝雪去龍腦諸香遂為諸茶¶
之冠今建茶碾造雖精不去龍腦以為奩閤中味亦不¶
用入瀹而茶品獨貴者虎丘其次天池又其次陽羨羨¶
之佳者&KR1321;而龍井六安之類皆下矣¶
¶
　　畫墁録有唐茶品以昜羨為上供建溪北苑未著也貞¶
元中常衮為建州刺史始蒸焙而研之謂研膏茶其後¶
稍為餅様故謂之一串陸羽所烹惟是草茗爾迨至本¶
朝建溪獨盛採焙製作前世所未有也士大夫珍尚鑒¶
<pb:KR3j0071_WYG_027-7b>¶
别亦過古先丁晉公為福建轉運使始製為鳳團後又¶
為龍團貢不過四十餅專擬上供雖近臣之家徒聞之¶
而未甞見也天聖中又為小團其品迥加於大團賜兩¶
府止於一觔唯上大齊宿八人兩府共賜小團一餅縷¶
之以金八人析歸以侈非常之賜親知瞻玩賡唱以詩¶
故歐陽永叔有龍茶小録或以大團問者輙刲方寸以¶
供佛供仙家廟已而奉親并待客享子弟之用熈寧末¶
神宗有㫖建州製密雲龍其品又加於小團矣然密雲¶
<pb:KR3j0071_WYG_027-8a>¶
之出則二團少粗以不能兩好也¶
¶
　　演繁露建茶名蠟茶為其乳泛湯面與鎔蠟相似故名¶
蠟面茶也楊文公談苑曰江左方有蠟面之號是也今¶
人多書蠟為臘云取先春為義失其本矣¶
¶
　　漁隠叢話歐公和劉原父揚州時㑹堂絶句云積雪猶¶
封䝉頂樹驚雷未發建溪春中州地暖萌芽早入貢宜¶
先百物新注云時㑹堂造貢茶所也余以陸羽茶經考¶
之不言揚州出茶惟毛文錫茶譜云揚州禪智寺隋之¶
<pb:KR3j0071_WYG_027-8b>¶
故宫寺枕蜀岡其茶甘香味如䝉頂焉第不知入貢之¶
因起於何時故不得而誌之也¶
¶
　　漁隠叢話唐茶惟湖州紫筍入貢每嵗以清明日貢到¶
先薦宗廟然後分賜近臣紫筍生顧渚在湖常二境之¶
間當採茶時兩郡守畢至最為盛集此蔡寛夫詩話之¶
言也蔡但知其一而不知其二按陸羽茶經云浙西以¶
湖州上常州次湖州生長興縣顧渚山中常州義興縣¶
生君山懸脚嶺北峰下唐義興縣重修茶舍記云義興¶
<pb:KR3j0071_WYG_027-9a>¶
貢茶非舊也前此故御史大夫李栖筠實典是邦山僧¶
有獻佳茗者㑹客甞之野人陸羽以為芬香甘辣冠于¶
他境可薦於上栖筠從之始進萬兩此其濫觴也厥後¶
因之徵獻寖廣遂為任土之貢與常賦之邦侔矣故玉¶
川子詩云天子未甞陽羨茶百草不敢先開花正謂是¶
也當時顧渚義興皆貢茶又鄰壤相接白樂天守姑蘇¶
聞賈常州崔湖州茶山境㑹想羨歡宴因寄詩云遥聞¶
境㑹茶山夜珠翠歌鐘俱遶身盤下中分兩州界燈前¶
<pb:KR3j0071_WYG_027-9b>¶
合作一家春青娥逓舞應爭妙紫筍齊甞各鬬新自歎¶
花時北忩下蒲黄酒對病眠人唐袁高為湖州刺史因¶
修貢顧渚茶山作詩云禹貢通逺俗始圖在安人後生¶
失其本職吏不敢陳亦有姦佞者因兹欲求伸動至千¶
金費日使萬姓貧我來顧渚源得與茶事親黎甿輟耕¶
農采掇實苦辛一夫且當役盡室皆同臻捫葛上攲壁¶
蓬頭入荒榛終朝不盈掬手足皆鱗皴悲嗟遍空山艸¶
木為不春隂嶺牙未吐使曹牒已頻心爭造化先走挺¶
<pb:KR3j0071_WYG_027-10a>¶
麋鹿均選納無日夜擣聲昏繫晨衆功何枯櫨俯視彌¶
傷神皇帝尚巡狩東郊路多堙周囬繞天涯所獻惟艱¶
勤況減兵革用兼兹困疲民未知供御餘誰合分此珍¶
顧省忝邦守有慙復因循茫茫滄海間丹憤何由申此¶
詩雅得詩人諷諫之體可尚也¶
¶
　　韻語陽秋世言團茶始於丁晉公前此未有也慶厯中¶
蔡君謨為福建漕使更製小團以充嵗貢元豐初下建¶
州又製宻雲龍以獻其品髙於小團而其製益精矣曾¶
<pb:KR3j0071_WYG_027-10b>¶
文昭所謂莆陽學士蓬萊仙製成月團飛上天又云宻¶
雲新様尤可喜名出元豐聖天子是也唐陸羽茶經於¶
建茶尚云未詳而當時獨貴陽羨茶嵗貢特盛茶山居¶
湖常二州之間修貢則兩守相㑹山椒有境㑹亭基尚¶
存盧仝謝孟諫議茶詩云天子未甞陽羨茶百草不敢¶
先開花是已然又云開緘宛見諫議面手閱月團三百¶
片則團茶已見於此當時李郢茶山貢焙歌云蒸之馥¶
之香勝梅研膏架動聲如雷茶成拜表貢天子萬人爭¶
<pb:KR3j0071_WYG_027-11a>¶
噉春山摧觀研膏之制則知甞為團茶無疑自建茶入¶
貢陽羨不復研膏矣¶
¶
　　六研齋筆杜鴻漸與楊祭酒書云顧渚中山紫筍茶兩¶
片此物但恨帝未得甞實所太息一片上太夫人一片¶
充昆弟同啜然則唐所進奉類非佳味其後開成三年¶
以貢不如法停刺史裴充官¶
¶
　　夢溪筆譚建茶之美者號北苑茶今建州鳳凰山土人¶
相傳謂之北苑言江南甞置官領之謂之北苑使予因¶
<pb:KR3j0071_WYG_027-11b>¶
讀李後主文集有北苑詩及文苑紀知北苑乃江南禁¶
苑在金陵非建安也江南北苑使正如今之内園使李¶
氏時有北苑使善製茶人競貴之謂之北苑茶如今茶¶
器中有學士甌之類皆因人得名¶
¶
　　楊公筆録㑹稽日鑄山茶品冠江浙山去縣幾百里有¶
上竈下竈盖越王鑄劒之地世傳越王鑄劒他處皆不¶
成至此一日而鑄成故謂之日鑄或云日注非也山有¶
寺其泉甘美尤宜茶山頂謂之油車嶺茶尤竒所收絶¶
<pb:KR3j0071_WYG_027-12a>¶
少其真者牙長寸餘自有麝氣越人或以沸湯沃麝乘¶
熱滌瓶焙乾以貯茶牙宻封之偽稱日鑄開瓶麝氣襲¶
人殊混真人往往不能辨或云日注以日所注處云¶
¶
　　七修類藁世以山東䝉隂縣山所生石蘚謂之䝉茶士¶
大夫珍貴而茶經所不載䝉頂茶在四川雅州即古䝉¶
山郡其圖經云䝉頂有茶受陽氣之全故茶芳香方輿¶
勝覽一統志土産俱載䝉頂茶晁氏客話亦言雅州也¶
演繁露盧仝謝恵茶詩歴叙一盌至六盌皆有功用其¶
<pb:KR3j0071_WYG_027-12b>¶
誇茶力至曰既覺兩腋習習清風生蓬萊山在何處玉¶
川子乘此欲歸去案温庭筠採茶録天台記丹丘出大¶
茶服之生羽翼又茶譜記䝉山中頂茶效曰若獲四兩¶
服其一則祛疾二即無病三即換骨四兩即為地仙有¶
僧信其言僅獲一兩服之病差容貌若三十許人眉髮¶
緑色然則謂茶能輕身可為飛仙非仝出意為怪竒也¶
餘冬序録郴之桂陽縣産風葉充茗飲能愈頭風故名¶
亦可浸酒性微熱前人志記不載范石湖集蠻茶出修¶
<pb:KR3j0071_WYG_027-13a>¶
江治頭風南人今無所謂蠻茶者風葉豈蠻茶之謂耶¶
郴之土蛹石湖所謂地蠶是也地蠶中州亦有之謂之¶
甘露子¶
¶
　　丹鉛録竹坡詩話曰東坡有宻雲龍山谷有矞雲龍皆¶
茶名也¶
¶
　　五色線龍安有騎火茶最上不在火前不在火後故也¶
清明改火故曰騎火茶¶
¶
　　丹鉛録蔡襄茶録佳茶多以珍膏油其面自注油去聲¶
<pb:KR3j0071_WYG_027-13b>¶
丹鉛録凡茶有二類曰片曰散片茶蒸造實捲摸中串¶
之惟建劔則既蒸而研編竹為格置焙室中最為精潔¶
他處不能造其名有龍鳳石乳的乳白乳頭金蠟面頭¶
骨次骨末骨麁骨山挺十二等以充嵗貢及邦國之用¶
洎本路食茶餘州片茶有進寳雙勝寳山兩府出興國¶
軍仙芝嫩蕊福合禄合運合慶合指合出饒池州泥片¶
出䖍州緑英金片出袁州玉津出臨江軍靈川福州先¶
春早春華英來泉勝金出歙州獨行靈草緑芽片金金¶
<pb:KR3j0071_WYG_027-14a>¶
茗出潭州大拓枕出江陵開勝開捲小捲生黄翎毛出¶
岳州雙上緑芽大小方出岳辰澧州東首淺山薄側出¶
光州總二十六名其兩浙及宣江鼎州止以上中下或¶
第一至第五為號散茶有太湖龍溪次號末號出淮南¶
岳麓草子楊樹雨前雨後出荆湖清口出歸州茗子出¶
江南總十一名又小峴山在六安州出茶名小峴春即¶
六安茶也(按此一則出通考升菴特録之耳)¶
¶
　　五雜俎文獻通考茗有片有散片者即龍團舊法散者¶
<pb:KR3j0071_WYG_027-14b>¶
則不蒸而乾之如今之茶也始知南渡之後茶漸以不¶
蒸為貴矣¶
¶
　　臆乘茶之所産陸經載之詳矣獨異美之名未備謝氏¶
論茶曰比丹丘之仙茶勝烏程之御荈不止味同露液¶
白况霜華豈可為酪蒼頭便應代酒從事楊衍之作洛¶
陽伽藍記日食有酪奴指茶為酪粥之奴也杜牧之詩¶
山實東南秀茶稱瑞草魁皮日休詩石盆煎臯盧曹鄴¶
詩劒外尤華美施肩吾詩茶為滌煩子酒為忘憂君胡¶
<pb:KR3j0071_WYG_027-15a>¶
嶠詩沾牙舊姓餘甘氏破睡當封不夜侯陶彞詩生涼¶
好唤蘇雞佛囘味宜稱橄攬仙皮光業詩未見甘心氏¶
先迎苦口師清異録名森伯又名晩甘侯¶
¶
　　庶物異名疏秇林伐山云碧琳腴酒名見曾吉父詩仁¶
按山谷詩喜公新賜紫琳腴真誥詩潄此紫琳腴則又¶
茶名¶
¶
　　留青日札古人酒多以春名而茶亦有以春名者宣和¶
之玉液長春龍苑報春萬春銀葉我朝建寧貢茶曰探¶
<pb:KR3j0071_WYG_027-15b>¶
春曰先春曰次春又宋謝府酒名勝茶此又竒也余欲¶
以茶名勝酒¶
¶
　　留青日札熊克北苑别録載茶之品有曰小芽者其小¶
如鷹爪先次蒸熟置之水盆中剔取其精英僅如針小¶
謂之水芽是小芽中之最精者曰中芽者即一鎗二旗¶
也曰紫芽者葉之紫者也曰白合者乃小芽有兩葉抱¶
而生者也曰烏蔕者茶之帯頭者也水牙為上小芽次¶
之中芽又次之紫芽白合烏蔕皆所不取¶
¶
<pb:KR3j0071_WYG_027-16a>¶
　　夢溪筆談茶芽古謂之雀舌麥顆取其至嫩也余謂茶¶
之美者其質素良而所植之土又美則新芽一發便長¶
寸餘其細如針惟芽長為上品以其質幹土力皆有餘¶
也如雀舌麥顆皆下材耳乃北人不識誤為品題予山¶
居有茶崘為詩曰誰把嫩香名雀舌定知北客未曾甞¶
不知靈草天然異一夜風吹一寸長¶
¶
　　七修類藁世傳烹茶有一横一豎而細嫩於湯中者謂¶
之旗鎗茶麈史謂茶之始生而嫩者為一鎗寖大而展¶
<pb:KR3j0071_WYG_027-16b>¶
為一旗過此則不堪矣葉清臣煮茶述曰粉鎗末旗盖¶
以初生如針而有白毫故曰粉鎗後大則如旗矣此與¶
世傳之說不同不知歐陽公新茶詩曰鄙哉穀雨鎗與¶
旗王荆公又曰新茗齋中試一旗則似不取也或者二¶
公以雀舌為旗鎗耳世不知雀舌乃茶之下品今人認¶
作旗鎗非是故昔人有詩云誰把嫩香名雀舌定應北¶
客未曾甞不知靈草天然異一夜春風一寸長或二公¶
又有别論亦未可知姑記之¶
¶
<pb:KR3j0071_WYG_027-17a>¶
　　研北雜志李仲賔學士言交趾茶如緑苔味辛烈名之¶
曰登¶
¶
　　丹鉛録傅巽七誨峘陽黄梨巫山朱橘南中茶子西極¶
石蜜茶子觸處有之而永昌産者味佳乃知古人已入¶
文字品題矣¶
¶
　　丹鉛録蔡松年小詞銀屏小語私分麝月春心一㸃麝¶
月茶名麝言香月言圓也或說麝月是畵眉香煤亦通¶
但下不得分字又中州樂府載党懐英茶詞云紅莎緑¶
<pb:KR3j0071_WYG_027-17b>¶
蒻春風餅趁梅驛來雲嶺金國明昌大定時文物已埒¶
中國而製茶之精如此金人風味可補北苑貢茶録¶
之缺¶
¶
　　五雜俎古人造茶多舂令細末而蒸之唐詩家僮隔竹¶
敲茶臼是也至宋始用碾揉而焙之則自本朝始也但¶
揉者恐不若細末之耐藏耳¶
¶
　　五雜俎蘇才翁與蔡君謨鬭茶蔡用恵山泉水蘇茶稍¶
劣改用竹瀝水煎遂能取勝然竹瀝水豈能勝恵泉乎¶
<pb:KR3j0071_WYG_027-18a>¶
竹瀝水出天台云彼人將竹少屈而取之盈瓮則竹露非¶
竹瀝也若醫家火逼取瀝斷不宜茶矣¶
¶
　　五雜俎昔人喜鬭茶故稱茗戰錢氏子弟取霅上瓜各¶
言子之的數剖之以觀勝負謂之𤓰戰然茗猶堪戰𤓰¶
則俗矣¶
¶
　　陳輔之詩話唐趙璘述因話録載其家兵部君性尤嗜¶
茶能自煎謂人曰茶須緩火炙活水煎坡有活水還須¶
緩火煎恐亦用此¶
¶
<pb:KR3j0071_WYG_027-18b>¶
　　東坡詩話唐人煎茶用薑故薛能詩云鹽損添常戒薑¶
宜著更誇據此則又有用鹽者矣近世有用此二物者¶
輙大笑之然茶之中等者用薑煎信佳也鹽則不可¶
¶
　　疑耀東坡和寄茶詩老妻稚子不知愛一半已入薑鹽¶
煎陳無已乞茶詩愧無一縷破雙團慣下鹽薑枉肺肝¶
是唐宋以前茶皆用薑鹽也有友人甞為余言楚之長¶
沙諸郡今茶猶用鹽薑乃為敬客豈亦古之遺俗耶¶
¶
　　漁隠叢話文昌雜録云庫部林郎中說建州上春採茶¶
<pb:KR3j0071_WYG_027-19a>¶
時茶園人無數擊鼓聲聞數里然一園中才間壟茶品¶
已相逺又况山園之異耶歐陽永叔甞茶詩云年窮臘¶
盡春欲動蟄雷未起驅龍蛇夜聞擊鼓滿山谷千人助¶
呌聲喊呀萬木寒凝睡不穩惟有此樹先萌芽予官富¶
沙凡三春備見北苑造茶但其地暖方驚蟄茶芽已長¶
寸許初無擊鼓喊山之事永叔詩與文昌所紀皆非也¶
北苑茶山凡四十五里茶味惟均豈有間壟茶品已相¶
逺之說耶¶
¶
<pb:KR3j0071_WYG_027-19b>¶
　　青瑣集范文正有採茶歌天下共傳蔡君謨謂希文公¶
歌膾炙人口有少未完盖公才氣豪傑失於少思希文¶
曰何以言之君謨曰昔公句云黄金碾畔緑塵飛碧玉甌¶
中翠濤起今茶之絶品其色貴白翠緑乃茶之下者耳¶
希文曰君善鑒茶者也此中吾語之病也公意如何君¶
謨曰欲革公詩二字非敢有加焉公曰革何字君謨曰¶
翠緑二字可云黄金碾畔玉塵飛碧玉甌中素濤起希¶
文曰善又見君謨之精茶希文之伏於義¶
¶
<pb:KR3j0071_WYG_027-20a>¶
　　三山老人語録茶之佳品造在社前其次則火前謂寒¶
食前也其下則雨前謂穀雨前也佳品其色白若碧緑¶
者乃常品也茶之佳品牙蘖細微不可多得若此數多¶
者皆常品也茶之佳品皆㸃啜之其煎啜之者皆常品¶
也齊已茶詩曰甘𫝊天下口貴占火前名又曰髙人愛¶
惜藏巖裏白甀封題寄火前丁謂茶詩曰開緘新試火¶
須汲逺山前凡此皆言火前盖未知社前之品為佳也¶
鄭谷茶詩曰入座半甌輕泛緑開緘數片淺含香鄭雲¶
<pb:KR3j0071_WYG_027-20b>¶
叟茶詩曰維憂碧粉散甞見緑花生沈存中論茶謂黄¶
金碾畔緑塵飛碧玉甌中翠濤起宜改緑為玉翠為素¶
此論可也而舉一夜風吹一寸長之句以為茶之精美¶
不必以雀舌鳥觜為貴今案茶至於寸長則其芽葉大矣¶
非佳品也存中此論曲矣盧仝茶詩曰開緘宛見諫議¶
面手閱月團三百片薛能謝劉相公寄茶詩曰兩串春¶
團敵夜光名題天柱印維揚茶之佳品珍逾金玉未易多¶
得而以三百片恵盧仝以兩串寄薛能者皆下品可知¶
<pb:KR3j0071_WYG_027-21a>¶
也齊已詩角開香滿室爐動緑凝鐺丁謂詩曰末細烹¶
還好鐺新味更全此皆煎啜之也煎啜之者非佳品矣¶
唐人於茶雖有陸羽為之說而評論未精至本朝蔡君¶
謨茶録既行則持論精矣以茶録而覈前賢之詩皆未¶
知佳味者也¶
¶
　　漁隠叢話東坡詩春濃睡足午忩曉想見新茶如潑浮¶
又云新火發茶乳此論皆得茶之正色矣至贈謙師㸃¶
茶則云忽驚午盞兔毫斑打作春甕鵞兒酒盖用老杜¶
<pb:KR3j0071_WYG_027-21b>¶
詩鵞兒黄似酒對酒愛新鵞若是則其色黄烏得為佳¶
茗哉今東坡前集不載此詩想自知非故刪去之¶
¶
¶
¶
¶
¶
¶
　　藝林彚考飲食篇卷七¶
¶
